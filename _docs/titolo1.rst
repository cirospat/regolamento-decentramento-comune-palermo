=================
TITOLO I - DISPOSIZIONI GENERALI
=================

Art.1 Circoscrizioni di decentramento
----------------------------------

1. Il   territorio   comunale   si   suddivide   in   8   Circoscrizioni   la   cui   denominazione   e le   cui delimitazioni  territoriali  sono  descritte  nell’Allegato  A  al  presente  Regolamento,  con riferimento alla planimetria annessa.

2. Le modifiche del numero edelle delimitazioni territoriali delle Circoscrizioni sono deliberate, a maggioranza assoluta, dal Consiglio comunale.

3. L’iniziativa in ordine alle modifiche di cui al comma 2 compete:
   
   - al Sindaco;
   - ad un terzo dei Consiglieri comunali;
   - a ciascun Consiglio di Circoscrizione, con deliberazione adottata a maggioranza dei due  terzi  dei  suoi  componenti,  su  proposta  di  un  numero  di  consiglieri  pari  ad almeno la metà più uno dei componenti.
   
1. In caso di iniziativa del Sindaco o dei Consiglieri comunali, è richiesto il parere obbligatorio e non vincolante dei Consigli di Circoscrizione interessati, reso nel termine di cui, all’art 9.

2. La  Circoscrizione  ha  sede  nei  locali  destinati  a  Centro  Civico,  individuati  dal  Consiglio comunale.
   
3. Il  Centro  civico  è  aperto  ai  soggettisociali,  culturali  e  politici  che  operano  nel  territorio circoscrizionale. Il Consiglio di Circoscrizione disciplina l’uso dei locali del Centro Civico, con apposito regolamento, da approvare entro 90 giorni dall’apertura del Centro Civico. Qualora il Consiglio Circoscrizionale non provveda entro il termine predetto con atto proprio, il Consiglio Comunale provvederà al commissariamento.

|

Art. 2 Organi della Circoscrizione
---------------------------------

1. Sono organi istituzionali della Circoscrizione il Consiglio ed il suo Presidente.

|

Art. 3 Principi di organizzazione
---------------------------------

1. In conformità con il dettato statutario, presso le Circoscrizioni vige il principio della separazione tra responsabilità politica e responsabilità gestionale.

2. A tal fine, nell’ambito delle funzioni attribuite alle Circoscrizioni, il Consiglio esercita funzioni di indirizzo, programmazione, promozione, controllo e adotta gli  atti  presupposti  alla  gestione  dei  servizi.  Compete  alla  struttura  burocratica  la  gestione  dei servizi affidati alla Circoscrizione.
