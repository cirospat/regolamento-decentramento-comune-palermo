================
REGOLAMENTO QUADRO PER IL FUNZIONAMENTO DEI CONSIGLI CIRCOSCRIZIONALI
================

https://www.comune.palermo.it/js/server/normative/_24122012094327.pdf

DELIBERA C.C. N. 170 DEL 6/10/1998

Art. 1 Finalità
------------------

1. Il  presente  regolamento  disciplina  l’organizzazione  e  il  funzionamento  del  Consiglio  di Circoscrizione,   nel   rispetto   delle   norme   di   legge,dello   Statuto   e   del   regolamento   per   il decentramento. Art.2Prima convocazione del Consiglio di Circoscrizione1.La  prima  seduta  del  Consiglio  di  Circoscrizione  è  convocata  dal  Presidente  uscente  o  dal Commissario straordinario nell’ipotesi di Commissariamento della Circoscrizione; in mancanza vi provvede il Consigliere neoeletto che ha riportato il maggior numero di voti di preferenza. 

2. La Presidenza provvisoria della prima seduta viene assunta dal Consigliere più anziano per voti e deve tenersi entro 15 giorni dalla proclamazione degli eletti.

3. Il  primo  adempimento  della  prima  seduta  è  costituito  dalla  convalida  degli  eletti  e  da  eventuali surrogazioni.    

|

Art. 3 Elezione del Presidente
---------------------------

1. Esauriti gli adempimenti di cui all’articolo precedente, il Consiglio, sempre nel corso della prima seduta, procede all’elezione del Presidente.

2. L’elezione del Presidente, effettuata a scrutinio segreto, non è valida se, sia in prima che in seconda votazione, non è presente la maggioranza dei Consiglieri assegnati.

3. In  prima  votazione  risulta  eletto  chi  ottenga  la  maggioranza  assoluta  dei  voti  dei  Consiglieri assegnati.

4. Annullato dal CO.RE.CO centrale condecisione n. 8016/7822 del 19/11/98.

5. Annullato dal CO.RE.CO centrale condecisionen. 8016/7822 del 19/11/98.

6. Annullato dal CO.RE.CO centralecon decisionen. 8016/7822 del 19/11/98.

7. Il  Presidente  neo  eletto  solo  con  l’esecutività  della  deliberazione  relativa  all’elezione  entra nell’esercizio delle sue funzioni. Art.4Elezione del Vice Presidente1.Sempre nel corso della prima seduta e dopo l’elezione del Presidente si procede all’elezione del Vice Presidente con le modalità di cui all’art. 3.

|

Art. 5 Attribuzioni del Presidente
------------------------------

1. Il Presidente del Consiglio Circoscrizionale, oltre quelle indicate nell’art. 20 del Regolamento per il decentramento, esercita le seguenti attribuzioni:

- rappresenta il Consiglio e la Circoscrizione tutta;

- convoca e presiede il Consiglio, ne predispone l’o.d.g. con le modalità di cui al successivo articolo 12;

- convoca e presiede la conferenza dei capigruppo;

- coordina l’attività delle  Commissioni  Consiliari,  ne  riceve  le  determinazioni  e  le  porta  a conoscenza del Consiglio;

- apre, dirige e chiude i lavori del Consiglio, dichiara chiusa la discussione sui diversi punti all’o.d.g., proclama l’esito delle votazioni;

- ha facoltà di sospendere temporaneamente la seduta del Consiglio; 

2. Il  Presidente  è  sostituito  dal  Vice  Presidente  in  caso  di  dimissioni,  decadenza,  assenza  o impedimento.

|

Art. 6 Durata in carica
----------------------------

1. Il Presidente ed il Vice Presidente durano in carico fino al rinnovo del Consiglio di Circoscrizione, salve  le  ipotesi  di  decadenza,  dimissioni  o  morte,  al  verificarsi  delle  quali,  in  apposita  seduta  da tenersi entro 15 giorni dall’evento, il Consiglio procede ad una nuova elezione.

|

Art. 7 Gruppi consiliari
-------------------------

1. I consiglieri si costituiscono in gruppi consiliari. Entro 15 giorni dalla prima seduta del Consiglio Circoscrizionale dovranno essere comunicate la costituzione, la denominazione e la composizione dei gruppi.

2. Il  Regolamento  interno  stabilisce  il  numero  minimo  di  Consiglieri  che  possono  costituire  un gruppo, che comunque non potrà essere inferiore a due. 

3. I  Consiglieri  che  non  appartengono  ad  alcun gruppo sono inclusi d’ufficio in un unico gruppo misto.  Nelle  dichiarazioni  di  voto  è  comunque  garantita  la  manifestazione  delle  opinioni  delle diverse componenti del gruppo misto.

4. Entro  15  giorni  della  prima  seduta  del  Consiglio,  ciascun  gruppo  consiliare  si  riunisce  per l’elezione  di  un  Capogruppo.  In  assenza  di  tali  adempimenti  è  considerato  Capogruppo  il Consigliere eletto con il maggior numero di voti nella lista cui il gruppo si riferisce e, nel caso di gruppo misto, il Consigliere più anziano per età. 

5. Per l’espletamento delle loro funzioni, riunioni, ricevimento del pubblico, i Gruppi Consiliari devono disporre, nel Centro Civico, di locali forniti di telefono, attrezzature e strutture idonee.

|

Art.8 Commissioni consiliari
-----------------------------

1. Il Consiglio costituisce al suo interno Commissioni permanenti composte da Consiglieri secondo un criterio proporzionale alla consistenza dei gruppi.

2. Ciascun Consigliere non può far parte di più di una Commissione permanente.

3. Il   Presidente,   preso   atto,   delle   designazioni   dei   Capigruppo,   comunica   al   consiglio   la composizione delle Commissioni permanenti.

4. Il  Regolamento  interno  di  ciascuna  Circoscrizione  stabilisce  i settori  di  competenza  delle Commissioni permanenti ed il numero, che non può essere superiore a tre.

5. Per particolari esigenze il Consiglio può istituire commissioni speciali temporanee.

|

Art.9 Presidenza delle Commissioni
---------------------------------

1. Ogni  commissione  elegge  nel  suo  interno  un  Presidente,  con  le  modalità  individuate  dal regolamento interno, sostituito in caso di assenza o impedimento dal componente più anziano per età. 

2. La durata in carica del Presidente è fissata in anni 2, salvo riconferma.

|

Art.10 Sedute delle Commissioni
-------------------------------

1. Le sedute sono valide se è presente la maggioranza dei componenti.

2. La  Commissione  è  convocata,  anche  su  richiesta  di  due  componenti,  dal  Presidente  che  ne predispone l’o.d.g..

3. Il  segretario  della  Commissione  provvede,  almeno  5  giorni  prima  della  seduta  ovvero  24  ore,  in caso d’urgenza ad affiggere all’Albo della Circoscrizione l’o.d.g. della seduta. 

4. Funge da segretario un dipendente designato dal Dirigente o, in caso di assenza o impedimento, il Consigliere della Commissione più giovane per età. 

5. Delle sedute, a cura del  segretario della Commissione, è redatto sommario processo  verbale che deve essere sottoscritto dal segretario medesimo e dal Presidente. 

6. Le Commissioni hanno facoltà di sentire cittadini, esperti, funzionari del Comune, rappresentanti di   associazioni   di   categoria,  sociali,   sindacali   e   produttive   nonché   di   organizzazioni   di volontariato. 

|

Art. 11 Competenze delle Commissioni
-------------------------------------

1. Le  Commissioni  esercitano  funzioni  consultive  esprimendo  pareri  obbligatori  e  non  vincolanti sulle  materie  di  competenza  del  Consiglio  Circoscrizionale,  con  esclusione  degli  atti  posti  in essere nell’esercizio della funzione consultiva del Consiglio stesso. 

2. Dal  parere  si  prescinde  qualora  la  Commissione  non  si  sia  pronunciata  entro  8  giorni  dalla ricezione della proposta di deliberazione ovvero 3 giorni nei casi d’urgenza indicati dal Presidente della Circoscrizione. 

|

Art. 12 Riunioni del Consiglio
----------------------------

1. Il Consiglio, convocato a norma dell’art. 15 del Regolamento per il decentramento, si riunisce, nell’aula all’uopodestinata, almeno una volta al mese. 

2. Nella  predisposizione  dell’o.d.g.  il  Presidente  curerà  di  iscrivere  per  primi  gli  adempimenti previsti dalla legge, dallo Statuto e dal Regolamento per il decentramento. 

|

Art. 13 Numero legale
---------------------

1. Annullato dal CO.RE.CO centrale con decisionen. 8016/7822 del 19/11/98.

2. La mancanza del numero legale comporta la sospensione di un’ora della seduta. Se alla ripresa dei lavori manca ancora il numero legale, la seduta viene rinviata al giorno successivo, senza ulteriore avviso di convocazione con la presenza dei 2/5 dei Consiglieri in carica. 

3. La  mancanza  del  numero  legale  ai  sensi  del 2°  comma  non  pregiudica  lo  svolgimento  delle ulteriori sedute della sessione in corso. 

4. Le disposizioni sul numero legale si applicano anche alle sedute destinate alla trattazione degli atti ispettivi. 

|

Art. 14 Scrutatori
---------------------

1. Prima  di  procedere  alla  trattazione  di  argomenti  che  comportano  votazioni  il  Consiglio,  su proposta del Presidente, nomina tre Consiglieri per l’espletamento delle funzioni di scrutatore. 

|

Art. 15 Trattazione degli argomenti all’o.d.g.
---------------------------------------------

1. Prima di procedere alla trattazione degli argomenti all’o.d.g. il Presidente:

   a) fa le comunicazioni che sono di interesse del consiglio; 
   
   b) invita  il  segretario  a  dare  lettura  degli  atti  ispettivi  pervenuti  alla  Presidenza  prima dell’inizio della seduta.
   
2. Successivamente,   compiuti   gli   adempimenti   relativi   alla   nomina   degli   scrutatori   e   alla approvazione  del  processo  verbale,  il  Presidente  mette  in  trattazione  gli  argomenti  all’o.d.g. secondo l’ordine della loro iscrizione. 

3. Il  Consiglio  non  può  deliberare  su  alcuna  proposta  o  questione  che  non  sia  preventinamente individuata e inserita all’o.d.g. 

4. Su proposta del Presidente o di tre Consiglieri può essere deliberata, a maggioranza dei presenti, l’inversione dell’o.d.g.. 

5. Sulla  proposta  di  cui  al  c.4,  possono  intervenire,  per  non  più  di  cinque  minuti,  un  Consigliere  a favore e uno contro. 6.Nella trattazione dell’argomento o proposta all’o.d.g. si procede con il seguente ordine: 

   a) discussione generale;
   
   b) discussione sui singoli articoli o capitoli;
   
   c) esame di emendamenti e subemendamenti;
   
   d) votazione dei singoli articoli o capitoli e dei relativi emendamenti e subemendamenti;
   
   e) illustrazione  e votazione degli o.d.g.;
   
   f) votazione dell’intera proposta.
   
|

Art. 16 Questione pregiudiziale e proposta di sospensiva
---------------------------------------------------------

1. Prima   che   abbia   inizio   la   discussione   generale,   un   Consigliere   può   proporre   questione pregiudiziale o sospensiva. Nel caso di pregiudiziale, l’argomento in discussione, se accolta la richiesta,  non  può  essere  discusso  e  deliberato;  in  caso  di  sospensiva,  se  accolta  la  richiesta, l’argomento viene sospeso o rinviato ad altra seduta. 

2. Sulla questione pregiudiziale o proposta di sospensiva possono intervenire, per non più di cinque minuti, un Consigliere a favore ed uno contro. 

3. La questione pregiudiziale e la proposta di sospensiva devono essere discusse e votate prima che si proceda alla votazione dell’argomento al quale si riferiscono. 

4. La votazione su pregiudiziale e sospensiva avviene a scrutinio palese.

|

Art. 17 Discussione generale
--------------------------

1. Alla discussione dei diversi argomenti posti all’o.d.g. si procede secondo l’ordine di iscrizione, salvo quanto previsto dall’art. 15 comma 4. 

2. La discussione generale sull’argomento o proposta all’o.d.g. è aperta dal Presidente che, dopo aver invitato  il  relatore  della  competente  commissione  consiliare  a  comunicare  ed  illustrare  il  relativo parere, concede facoltà di parola ai consiglieri secondo il turno di prenotazione. 

3. Ogni  Consigliere  può  intervenire  una  sola  volta  e  per  non  più  di  dieci  minuti  tranne  che nell’ipotesi in cui in discussione vi siano bilancio e rendiconto della Circoscrizione, per i quali il tempo concesso è di venti minuti.

4. Terminati gli interventi il Presidente dichiara chiusa la discussione generale.

|

Art. 18 Emendamenti e subemendamenti
-----------------------------------------

1. Gli  emendamenti  sono  proposte  scritte  di  aggiunte,  modifiche  o  soppressioni  nel  testo  del documento  da  porre  in  votazione.  I  subemendamenti  sono  proposte  scritte  di  modifiche  agli emendamenti. 

2. Ogni  Consigliere  ha  diritto  di  proporre,  prima che  venga  chiusa  la  discussione  generale, emendamenti.  I  subemendamenti  possono  essere  presentati  prima  che  si  chiuda  la  discussione sull’emendamento cui si riferiscono. 

3. Gli emendamenti e i subemendamenti vengono acquisiti dal segretario che, salvo che non ritenga di poterlo apporre in seduta, entro 48 ore dalla presentazione esprime parere di legittimità 

4. Gli emendamenti vengono discussi secondo l’ordine seguente:

   1) emendamenti soppressivi;
   
   2) emendamenti modificativi;
   
   3) emendamenti aggiuntivi.
   
5. Il  presentatore  dell’emendamento o del subemendamento ed un Consigliere per gruppo possono intervenire nella discussione di emendamenti o subemendamenti per non più di cinque minuti.

6. Gli  emendamenti  e  subemendamenti  possono  essere  ritirati  dal  proponente.  Essi  decadono  se nessuno dei proponenti è presente in aula al  momento della discussione. 

7. Chiusa  la  discussione,  il  Presidente  mette  in  votazione  prima  i  subemendamenti  e  poi  gli emendamenti  ai  quali  i  subemendamenti  si  riferiscono.  I  subemendamenti,  anche  se  approvati, decadono se gli emendamenti ai quali si riferiscono sono respinti. 

|

Art. 19 Ordini del giorno
-------------------------

1. Prima che si chiuda la discussione generale, ogni Consigliere può presentare o.d.g. sul documento in discussione. 

2. Il proponente può illustrare l’o.d.g. per non più di cinque minuti.

3. La  votazione  degli  o.d.g.  avviene  prima  della  votazione  finale  del  documento  al  quale  si riferiscono, seguendo l’ordine di presentazione.

4. L’o.d.g. non è emendabile ma può essere ritirato o sostituito dai presentatori con altro o.d.g. 

5. L’o.d.g. decade se nessuno dei presentatori è in aula al momento della votazione.

|

Art. 20 Richiamo alla legge mozione d’ordine fatto personale
-----------------------------------------------

1. Nel corso della discussione è sempre concessa la parola ai Consiglieri per richiamo alla legge, al Regolamento, per mozione d’ordine o per fatto personale.

2. Chi  chiede  la  parola  ai  sensi  del  1°  comma  deve sommariamente  indicare  su  cosa  il  richiamo, la mozione o il fatto verte. Il Presidente decide sulla sussistenza dei presupposti per l’applicazione degli istituti di cui al comma 1. 

3. I richiami alla legge, statuto o regolamento, le mozioni d’ordine o per fatto personale hanno la precedenza sulle questioni principali.

|

Art. 21 Votazione finale
-----------------------

1. Dopo  la  votazione  di  emendamenti,  subemendamenti  e  o.d.g.  il  Presidente  pone  in  votazione  il testo del documento come risultato dalle modifiche apportate.

2. Prima  della  votazione  i  Consiglieri  hanno  diritto  alla  parola,  per  non  più  di  tre  minuti,  per motivare  il  loro  voto  o  per  dichiarare  la  propria  astensione.  Nel  caso  di  votazione  a  scrutinio segreto, il Consigliere può ottenere la parola solo per motivare l’astensione.

3. Annullato dal CO.RE.CO centrale con decisione n. 8016/7822 del 19/11/98.

4. L’esito della votazione è proclamato dal Presidente. Nel caso di parità dei voti tra favorevoli e contrari, la proposta si intende non approvata. 

5. Il procedimento di votazione non può essere interrotto e non può essere data la parola se non per richiamo  alle  disposizioni  relative  all’esecuzione  della  votazione  in  corso  o  per  segnalare irregolarità nellavotazione stessa. 

|

Art.22 Sistemi di votazione
----------------------------

1. Le votazioni possono effettuarsi a scrutinio palese o a scrutinio segreto.

2. Di norma, per le votazioni si procede a scrutinio palese cioè per alzata di mano, per alzata e seduta, per divisione o per appello nominale. La scelta del sistema di votazione è del Presidente. 

3. All’appello nominale si fa altresì ricorso quando lo richiedano almeno due consiglieri.

4. E’ adottato lo scrutinio segreto quando la deliberazione riguarda persone, elezioni a cariche e nei casiprevisti  dalla  legge.  La  votazione  a  scrutinio  segreto  si  effettua  su  apposite  schede,  siglate dagli  scrutatori.  I  Consiglieri, chiamati per appello nominale, depositano, dopo l’espressione del voto, le schede in apposita urna. Il Presidente del Consiglio deve assicurare la segretezza del voto. Il segretario prende nota dei votanti.

5. Chiusa  la  votazione,  gli  scrutatori  contano  le  schede  ed  effettuano  ad  alta  voce  lo  spoglio, comunicando  per  iscritto  il  numero  dei  votanti  e  l’esito  della  votazione  al  Presidente  del Consiglio,  il  quale  proclama  il  risultato  della  votazione.  Le  schede  contestateo  annullate  sono vidimate  dal  presidente,  dal  segretario  e  da  uno  scrutatore  e  sono  conservate;  le  altre,  dopo  la proclamazione del risultato, vengono distrutte.

6. Nel caso di scrutinio palese il presidente, anche su richiesta di uno dei Consiglieri, può disporre la controprova, durante la quale non è consentito l’ingresso in aula dei consiglieri che non erano presenti  al  momento  della  votazione  cui  si  riferisce  la  controprova.  La  controprova  potrà  essere effettuata solo con lo stesso sistema utilizzato per la prima votazione.

|

Art. 23 Interrogazioni, interpellanze e mozioni
---------------------------------------------

1. I Consiglieri, nell’esercizio delle loro funzioni di controllo, possono presentare interrogazioni, interpellanze o mozioni su argomenti che interessano comunque le competenze e le funzioni della Circoscrizione nonché l’attività della stessa. 

2. Possono  altresì  rivolgere  alla  Presidenza  raccomandazioni  scritte  o  verbali,  anche  in  pubblica seduta, per sollecitare provvedimenti, adempimenti o iniziative relative a pratiche in corso. 

|

Art. 24 Interrogazioni
-----------------------

1. L’interrogazione consiste nella semplice domanda fatta al Presidente per sapere se un fatto sia vero, se una data informazione sia giunta alla Circoscrizione, se il Presidente intenda sottoporre al Consiglio  determinati  documenti  o  abbia  preso  o  intenda  prendere  una  risoluzione  su  oggetti determinati  o  comunque  per  sollecitare  informazioni  o  spiegazioni  sull’attività  della Circoscrizione.

2. Un Consigliere che intenda rivolgere una interrogazione ne fa domanda per iscritto, indicando se desidera  ottenere  risposta  scritta  o  orale.  La  risposta  deve  essere  pronta  entro  trenta  giorni  dalla presentazione alla segreteria. 

3. L’interrogazione è di regola depositata presso la segreteria che, dopo la registrazione al protocollo, ne trasmette immediatamente copia al Presidente per consentire l’iscrizione in apposito elenco da allegarsi all’o.d.g..

4. Le  interrogazioni  orali  sono  trattate  in  ordine  di  presentazione  nei  giorni  in  cui  è  convocato  il Consiglio.

5. L’interrogazione posta all’o.d.g. della seduta e pronta per la risposta può essere illustrata per non più di tre minuti  da uno dei  firmatari. Ad essa il Presidente risponde per non più di dieci minuti. Il presentatore  ha  facoltà  di  replica  per  non  più  di  tre  minuti  durante  i  quali  può  dichiarare  se  si ritiene soddisfatto o no della risposta. 

6. Laddove l’interrogante si avvalga della facoltà di richiedere risposta scritta, tale risposta, fornita nei termini specificati al secondo comma del presente articolo, è depositata in segreteria, affinché ciascun consigliere interessato ne possa acquisire copia. 

7. Ogni  consigliere  può  sottoscrivere    interrogazioni  presentate  da  altri.  Interrogante  è  considerato, agli  effetti  della  discussione,  il  primo  firmatario.  Questi  tuttavia,  ove  non  si  trovi  presente  per  la discussione, può essere sostituito da altro firmatario. 

|

Art. 25 Interpellanze
---------------------------

1. L’interpellanza  consiste  nella  domanda  rivolta  per  iscritto  al  Presidente  per  avere  notizie  sui motivi e sugli intendimenti della sua azione su determinati problemi.

2. Ai  fini  della  presentazione  dell’interpellanza  si  applicano  le  procedure  indicate  nell’articolo precedente per la presentazione delle interrogazioni con risposta orale. 

3. L’interpellanza si intende decaduta se l’interpellante non è presente al momento in cui essa è posta in trattazione. L’interpellanza decaduta può essere ripresentata. 

4. Il tempo concesso al proponente per illustrare l’interpellanza non può superare  i tre minuti. Dopo la risposta del Presidente, la cui durata non potrà  superare i dieci minuti, il proponente ha diritto alla  replica  per  non  più  di  tre  minuti,  durante  i  quali  può  dichiarare  che,  in  conseguenza  della risposta  presenterà  apposita  mozione.  Se  non  si  avvale  di  tale  facoltà,  la  mozione  può  essere presentata da altro Consigliere. 

5. Nella trattazione delle interpellanze si segue l’ordine della loro iscrizione all’o.d.g., salvo che non se ne chieda l’inversione. 

|

Art. 26 Mozioni
---------------------

1. Ogni  Consigliere  può  presentare  una  mozione.  La  mozione  consiste  in  una  proposta  diretta  a provocare una discussione su un argomento o questione di particolare importanza e a determinare un  voto  del  Consiglio  sui  criteri  che  il  consiglio  stesso  o  il  Presidente  devono  seguire  nella trattazione dell’argomento in questione. 

2. La  mozione,  ai  fini  della  trattazione,  va  preventivamente  iscritta  all’o.d.g..  L’iscrizione  va effettuata  nell’o.d.g.  predisposto  successivamente  alla  presentazione  della  mozione.  Per  le mozioni  presentate  nel  corso  di  una  seduta  consiliare  la  Presidenza,  dopo  averne  data  notizia, disporrà l’iscrizione all’o.d.g. successivo. 

3. La  mozione  è  emendabile.  Per  la  presentazione,  discussione  e  votazione  di  emendamenti  e subemendamenti,  per  la  presentazione,  discussione  e  votazione  di  ordini  del  giorno,  si  applicano gli articoli 17 e seguenti del presente regolamento. 

|

Art. 27 Trattazione congiunta di interrogazioni, interpellanze o mozioni
----------------------------------------------

1. Con   decisione   del   Presidente   possono   essere   svolte   o   discusse   con   unica   trattazione   le interrogazioni,  interpellanze  o  mozioni  che  riguardano  fatti  o  argomenti  identici  o  strettamente connessi, purchè iscritte all’o.d.g..

|

Art. 28 Norme finali
----------------------

1. Per  quanto  non  previsto  dal  presente  regolamento,  si  applicano,  in  quanto  compatibili,  le  norme contenute nel Regolamento interno del Consiglio Comunale.

