=========================================================
TITOLO 2 - LA PARTECIPAZIONE
=========================================================

Art. 4 Istanze e petizioni
------------------------

1. Per la tutela degli interessi collettivi della comunità circoscrizionale, possono essere rivolte alla Circoscrizione istanze, per proporre l’adozione di provvedimenti amministrativi, e petizioni, per esporre comuni necessità.

2. Le istanze e le petizioni, rivolte in forma scritta  alla Circoscrizione, devono essere sottoscritte, secondo  la  normativa  vigente,  da  almeno  500  cittadini  che  risiedano,  lavorino  o  studino  nel territorio circoscrizionale.

3. Il regolamento sulla partecipazione, approvato dal Consiglio di Circoscrizione, stabilisce tempi, modalità e forme per la risposta alle istanze e petizioni. In attesa dell’adozione del suddetto regolamento, trova applicazione il regolamento comunale della materia.

|

Art. 5 Consultazioni e conferenze di Circoscrizione
--------------------------------------------------

1. Per acquisire maggiori conoscenze sui bisogni e sugli orientamenti che maturano tra i residenti, tra coloro che studiano o lavorano nell’ambito della Circoscrizione o tra gli utenti dei servizi, il Consiglio  può  effettuare  forme  di  consultazione  popolare,  anche  limitate  a  specifici  settori sociali, consistenti nella distribuzione e raccolta di questionari.

2. Sulle  risultanze  di  tali  consultazioni – deliberate  dal  Consiglio  circoscrizionale  e  indette  dal Presidente - è promosso un dibattito consiliare entro 30 giorni dalla conoscenza dell’esito.3.Per favorire momenti di incontro, di crescita sociale e culturale della comunità circoscrizionale, il Consiglio di Circoscrizione può promuovere conferenze e dibattiti su specifiche tematiche di interesse  generale,  invitando  a  parteciparvi  cittadini,  esperti,  associazioni  e  organizzazioni  di categoria interessate.
