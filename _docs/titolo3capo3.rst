==================
TITOLO 3: ORGANI E UFFICI DELLA CIRCOSCRIZIONE - Capo 3: UFFICI E PERSONALE DELLA CIRCOSCRIZIONE
==================

Art. 26 Dotazione della Circoscrizione
--------------------------------------

1. La  Civica  amministrazione  provvede  a  dotare  ciascuna  Circoscrizione  di  adeguati  strumenti, strutture, risorse finanziarie e personale per l'esercizio delle funzioni proprie e delegate.2.Le dotazioni organiche faranno riferimento alla pianta organica del Comune.

|

Art. 27 Il dirigente
-----------------------

1. A  ciascuna  Circoscrizione  è  assegnato  un  Dirigente  che  ne  coordina  l'  attività gestionale.  Egli esercita altresì le funzioni di Segretario del Consiglio di Circoscrizione.

2. In caso di assenza o impedimento del Dirigente, l' attività di assistenza al Consiglio è svolta dal funzionario che ne esercita le funzioni vicarie.

3. Nell'  ambito  delle  funzioni  delegate,  in  materia  di  piccola  manutenzione,  ove  sussistano situazioni di necessità ed urgenza ovvero circostanze che possano determinare la sospensione di un  pubblico  servizio,  compete  al  dirigente  l'  adozione  di  provvedimenti  atti  a  rimuovere  le situazioni suddette, nei limiti di spesa previsti dal vigente Regolamento di Economato.  

4. Nell'  ambito  delle  funzioni  proprie,  in  materia  di  servizi  sociali,  compete  al  Dirigente,  previa acquisizione   del   parere   obbligatorio   dell'   Assistente   Sociale   coordinatore,   l'adozione   di provvedimenti  atti  a  rimuovere  situazioni  di  grave  disagio  sociale  individuate  dalle  Autoritàcompetenti.

5. I provvedimenti di cui ai commi 3 e 4 devono essere corredati del parere di regolarità contabile e dell' attestazione di copertura finanziaria.

6. Il Dirigente predispone ogni sei mesi una relazione dettagliata in ordine all' attività svolta ed all' esercizio dei poteri di spesa ad esso attribuiti che viene trasmessa al Presidente del Consiglio di Circoscrizione.

|

Art. 28 Personale degli uffici di Circoscrizione
--------------------------------------------

1. Responsabili  dei  servizi  amministrativi,  contabili,  sociali  sono  rispettivamente,  un  Funzionario Amministrativo, Contabile  e un Assistente Sociale coordinatore.

2. Le delibere quadro, attributive di funzioni delegate alle Circoscrizioni, devono altresì prevedere il trasferimento del personale occorrente all' esercizio delle stesse.

3. Il  personale  assegnato  alla  Circoscrizione  è  posto  sotto  la  dipendenza  gerarchica  del  Dirigente della  Circoscrizione.  Il  Presidente  del  Consiglio  circoscrizionale  esercita  funzioni  di  vigilanza sul  corretto  svolgimento  dell'  attività  amministrativa  e  dei  servizi  e dà  impulso  all'  azione  del Dirigente preposto agli uffici di Circoscrizione.

4. Le direttive  generali in ordine alla  funzionalità degli uffici e dei servizi di Circoscrizione sono di competenza del Consiglio circoscrizionale.
