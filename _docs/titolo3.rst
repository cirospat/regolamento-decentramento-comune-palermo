==========================
TITOLO 3 - ORGANI E UFFICI DELLA CIRCOSCRIZIONE
==========================

**Capo 1 - IL CONSIGLIO DI CIRCOSCRIZIONE**

Art. 6 Elettorato attivo e passivo
-------------------------------

1. Sono  elettori  della  Circoscrizione  gli  iscritti  nelle  liste  elettorali  delle  sezioni  comprese  nel territorio della Circoscrizione.

2. Per quel che concerne i requisiti di eleggibilità, le cause di ineleggibilità e di incompatibilità del Consigliere di Circoscrizione, si rinvia a quanto previsto dalla normativa vigente.

|

Art.7 Dimissioni dalla carica di Consigliere
-------------------------------------------

1. Le  dimissioni  dalla  carica  di  Consigliere  di  Circoscrizione  sono  presentate  in  forma  scritta  e depositate presso l’ufficio di segreteria della Circoscrizione. Esse sono irrevocabili, definitive e non necessitano di presa d’atto.

|

Art. 8 Surroga dei consiglieri
--------------------------------

1. In caso di mancata convalida dell’eletto alla carica di Consigliere Circoscrizionale ovvero nelle ipotesi  di  dimissioni,  decadenza  o  morte  di  un  Consigliere  di  Circoscrizione,  il  Consiglio provvede –previo   esame   dei   requisiti di   eleggibilità   nonché di   eventuali   cause   di incompatibilità e relativa convalida –alla sua sostituzione con il candidato che, nella medesima lista,  segue l’ultimo eletto. Per l’esame delle cause di incompatibilità si rinvia alle previsioni contenute nell’art. 14 della legge regionale 24 giugno 1986 n. 31.

2. La  surroga  deve  avvenire  alla  prima  seduta  utile  successiva  al  verificarsi  della  causa  di cessazione  anticipata  dal  mandato  e,  comunque,  entro  20  giorni  dalla  stessa.  Il  Consiglio Circoscrizionale  non  può  validamente  svolgere  alcuna  attività  deliberativa  ordinaria  se  non  è costituito nel suo plenum.

|

Art. 9 Funzioni consultive
-------------------------

1. Nell’esercizio  della  funzione   consultiva,   il   Consiglio   di   Circoscrizione   esprime   pareri obbligatori e non vincolanti –da esercitare entro i termini e con le modalità stabilite dal presente articolo –sulle seguenti materie:

   - schema di bilancio preventivo annuale e pluriennale delComune;-regolamenti comunali;
   - piani urbanistici generali, piano regolatore;-piano commerciale;-programmi  di  assistenza  socio  economica  in  favore  dei  soggetti  indigenti  e  dei  loro familiari predisposti dall’Amministrazione comunale e non rientranti nelle funzioni proprie;
   - delibere-quadro concernenti materie delegate ai Consigli di Circoscrizione;
   - modifiche concernenti il numero e le delimitazioni territoriali delle Circoscrizioni.
   
2. I  Consigli  di  Circoscrizione  esprimono,  inoltre,  pareri  sugli  argomenti  indicati  dai  singoli regolamenti  comunali  e  su  ogni  altra  questione  che  il  Consiglio,  il  Sindaco  o  la  Giunta Municipale riterranno di dover sottoporre all’esame degli stessi Consigli di Circoscrizione.

3. I pareri –adeguatamente motivati –sono espressi con atto deliberativo adottato entro i termini previsti dai regolamenti comunali di settore.

4. Qualora  i  regolamenti  di  settore  non  prevedano  termini  specifici  entro  i  quali  i  pareri  debbono essere espressi, gli stessi sono resi entro quindici giorni dalla data di ricevimento della richiesta.

5. In caso di richiesta urgente, il termine di cui ai comma 3 e 4 è ridotto a giorni cinque.

|

Art. 10 Funzioni e poteri dei Consigli di Circoscrizione
-------------------------------------------------

1. Funzioni  e  poteri  dei  Consigli  di  Circoscrizione  sono  definiti  dallo  Statuto  e  dal  presente Regolamento.  Particolare  rilevanza  è  attribuita  ai  rapporti  con  i  cittadini  singoli  ed  associati onde favorire la partecipazione più ampia alla formazione delle scelte.

2. Il Consiglio di Circoscrizione nell’ambito dell’unità del Comune rappresenta  le  esigenze  di quanti vivono e lavorano nel territorio della circoscrizione. Il Consiglio inoltre:

   - esercita funzioni di indirizzo, programmazione e formazione;
   - compie gli atti necessari alla gestione di servizi, concorrendo al proseguimento degli interessi della collettività;
   - vigila e controlla l’uso del territorio delle circoscrizioni.

|

Art. 11 Funzioni propositive
----------------------------

1. Sugli  argomenti  che  interessino  la  comunità  circoscrizionale  i  Consigli  di  Circoscrizione possono richiedere l’adozione di un provvedimento amministrativo  al  Sindaco,  al  Consiglio comunale,  alla  Giunta,  ai  dirigenti  o  ai  responsabili  delle  istituzioni  e  delle  Aziende  speciali, formulando specifiche proposte redatte in forma scritta, ove sia specificato l’oggetto, il motivo di  interesse  per  la  comunità  e  la  valutazione –anche  sommaria-dei  costi  e  dei  benefici economici  presunti  dell’intervento  proposto.  Il  soggetto  cui  è  richiesta  l’adozione  del provvedimento  è  tenuto,  entro  sessanta  giorni,  a  dare  riscontro  alla  richiesta  e,  ove  sia nell’impossibilità  a  darne  comunicazione,  specificando  le  motivazioni  della  mancata  adozione del provvedimento.

2. A tal fine, il Consiglio di Circoscrizione ha facoltà di avvalersi della collaborazione degli uffici comunali competenti.

|

Art. 12 Partecipazione alle scelte dell’Amministrazione comunale
---------------------------------------------------------------

1. Su richiesta, i Consigli di Circoscrizione possono concorrere all’elaborazione dei piani e dei programmi di competenza del Comune e, in particolare:

   - all’elaborazione  della  relazione  previsionale  e  programmatica  e  degli  indirizzi  per  la formulazione  del  bilancio  di  previsione,  con  particolare  riferimento  ai  poteri  attribuiti  alle Circoscrizioni;

   - all’elaborazione  ed  alle  variazioni  dei  piani  territoriali  ed  urbanistici,  generali  e particolareggiati   nonché   dei   programmi   annuali   e   pluriennali   di   attuazione   e   di investimento che non siano già di competenza delle Circoscrizioni;-all’elaborazione ed alle modificazioni dei regolamenti che trattano materie diinteresse per le Circoscrizioni  nonché  alla  definizione  dei  criteri  generali  di  concessione  di  sovvenzioni, contributi, sussidi non obbligatori;

   - all’elaborazione  ed  alle  variazioni  dei  programmi  annuali  e  pluriennali  relativi  alla realizzazione ed alla manutenzione di opere pubbliche che ricadono nell’ambito territoriale delle Circoscrizioni, da sottoporre all’approvazione del Consiglio Comunale.

2. L’attività di cui al comma precedente si esercita mediante la partecipazione del Presidente del Consiglio  di  Circoscrizione  o  del  Vice  Presidente,  o  di  un  suo  delegato,  ai  lavori  delle Commissioni   Consiliari   o   del   Consiglio   Comunale   ove siano   in   discussione   questioni riguardanti la Circoscrizione.

|

Art. 13 Adempimenti della prima adunanza
----------------------------------------

1. La   prima   seduta   del   Consiglio   di   Circoscrizione   è   convocata   dal   Sindaco   con   propria determinazione.Essa  deve  tenersi  entro  15  giorni  dalla  proclamazione  degli  eletti  da  parte dell’Ufficio elettorale centrale. In tale seduta si procede alla convalida degli eletti, alle eventuali surroghe, all’elezione del Presidente e, altresì, del Vice Presidente. Dopola prima legislatura, la convocazione sarà fatta dal Presidente in carica.

2. La presidenza provvisoria della seduta è assunta dal Consigliere più anziano per voti, ovvero dal Consigliere che, a parità di voti, sia più anziano per età.

|

Art. 14 Presidenza delle sedute
---------------------------------------

1. Le sedute del Consiglio di Circoscrizione sono presiedute dal Presidente.

2. In  caso  di  assenza  o  impedimento  del  Presidente,  presiede  la  seduta  il  Vice  Presidente ovvero  il  Consigliere  più  anziano  per  voti,  nel  caso  di  contemporanea  assenza  o  impedimento  del Presidente e del Vice Presidente.

|

Art. 15 Convocazione del Consiglio
-------------------------------------

1. Il Consiglio di Circoscrizione si riunisce almeno una volta al mese.

2.  Il Consiglio è convocato ad iniziativa:-del Presidente;-di un terzo dei Consiglieri di Circoscrizione assegnati;-del Sindaco qualora ne ricorra l’esigenza.

3. I  proponenti  nella  richiesta  di  convocazione –oltre  ad  indicare  i  motivi  su  cui  la  stessa  si fonda –debbono specificare gli argomenti da trattare nel corso della seduta.

4. La  convocazione  del  Consiglio  di  Circoscrizione  è  fatta  dal  Presidente,  mediante  avviso scritto recante l’ordine del giorno, notificato al domicilio dei Consiglieri almeno cinque giorni prima di quello fissato per la seduta o –in caso di urgenza- almeno ventiquattro ore prima.

5. Di  ciascuna seduta e dell’ordine del giorno è data notizia alla cittadinanza con ogni mezzo ritenuto utile e con affissione all’albo pretorio del Comune. Copia dell’ordine del giorno è inviata alla Segreteria Generale del Comune per l’inoltro al Sindaco e al Presidente  del Consiglio Comunale.

6. Gli atti e i documenti relativi agli argomenti da trattare debbono essere depositati presso la Segreteria  della  Circoscrizione  almeno  tre  giorni  prima  della  seduta  o  24  ore  nei  casi  di urgenza.

|

Art. 16 Disciplina ed organizzazione delle sedute
----------------------------------------------

1. Il  Consiglio  di  Circoscrizione  è  validamente  riunito  con    la  presenza  della  maggioranza  dei Consiglieri in carica, salvi i casi in cui non sia stabilita una maggioranza qualificata.

2. Le  deliberazioni  sono  assunte  a  maggioranza  dei  presenti,  a  meno  che  la  legge,  lo  Statuto  o  il presente regolamento non richiedano maggioranze diverse.

3. L’organizzazione e la disciplina delle sedute sono previste da apposito regolamento interno da approvarsi dal Consiglio Comunale, entro quattro mesi dalla data di insediamento dello stesso.

4. In via transitoria e sino all’entrata in vigore del regolamento di cui al comma 3, per la disciplina e l’organizzazione delle sedute del Consiglio di Circoscrizione, si applicano le norme previste dal Regolamento interno delConsiglio comunale, in quanto compatibili.

|

Art. 17 Pubblicità delle sedute
------------------------------

1. Le  sedute  del  Consiglio  di  Circoscrizione  sono  pubbliche.  Sono  segrete  quando  si  tratti  di questioni  che  implichino  apprezzamenti  o  giudizi  sulle  qualità  delle  persone,  ovvero  quando  il Consiglio ne ravvisi l’opportunità, con deliberazione adottata a maggioranza dei presenti, su proposta del Presidente o di almeno quattro Consiglieri.

2. Alle sedute del Consiglio di Circoscrizione ha diritto di partecipare il Sindaco o un Assessore da lui delegato.

3. Possono essere invitati ad intervenire alle sedute i rappresentanti di libere forme associative, di comitati, di consulte e di pubbliche istituzioni.

|

Art. 18 Decadenza o scioglimento dei Consigli di Circoscrizione
--------------------------------------------

Per  la  decadenza  e  lo  scioglimento  dei  Consigli  di  Circoscrizione  si  applicano  le  norme  di  cui all’art. 9 della legge regionale 11.12.1976 n. 84.
