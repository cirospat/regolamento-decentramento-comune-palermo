=====================================
TITOLO 3: ORGANI E UFFICI DELLA CIRCOSCRIZIONE  - Capo 2: IL PRESIDENTE
=====================================

Art. 19 Elezione del Presidente
-------------------------------

1. Alla  prima  seduta  il  Consiglio  di  Circoscrizione  elegge  il  Presidente  secondo  le  modalità indicate dall’art. 69 dello Statuto.

2. Entro 15 giorni dal verificarsi della vacanza o dalla presentazione delle dimissioni, il Consiglio di Circoscrizione elegge il Presidente del Consiglio di Circoscrizione.

3. Per  la  validità  della  seduta  nella  quale  si  elegge  il  Presidente  è  richiesta  la  presenza  di  almeno metà  più  uno  dei  Consiglieri  assegnati.  Il  Presidente  è  eletto  a  maggioranza  assoluta  dei Consiglieri assegnati.

4. Qualora  nessun  candidato  ottenga  il  numero  di  voti  richiesto,  si  procede,  nella  stessa  seduta –per la validità della quale è richiesta la presenza della maggioranza dei Consiglieri in carica –ad una seconda votazione. Risulta eletto il candidato che ottenga la maggioranza semplice di voti.

5. La  deliberazione  relativa  all’elezione del   Presidente   del   Consiglio   di   Circoscrizione –sottoscritta  dal  Presidente  della  seduta,  dal  Consigliere  anziano  e  dal  Segretario –diviene esecutiva secondo le modalità indicate dall’art. 68 dello Statuto.

|

Art. 20 Attribuzioni del Presidente
----------------------------------

Il Presidente del Consiglio di Circoscrizione esercita le seguenti funzioni:
   - rappresenta la Circoscrizione nei rapporti con gli organi del Comune e con i terzi;
   - convoca e presiede il Consiglio di Circoscrizione, ne predispone l’ordine del giorno secondo le modalità indicate dal regolamento interno;-sottopone all’esame del Consiglio le proposte di deliberazione;
   - vigila  sul  corretto  svolgimento  dell’attività  amministrativa  e  dei  servizi  negli  uffici  della Circoscrizione;
   - dà impulso all’azione del dirigente preposto agli uffici di Circoscrizione e verifica l’attuazione dei programmi approvati dal Consiglio;
   - esercita  tutte  le  funzioni  che  gli  sono  delegate  dal  Sindaco  nella  sua  qualità  di  Ufficiale  di  Stato Civile;-quelle   attribuite   dai   provvedimentiquadro,   relativi   a   materie   delegate   al   Consiglio Circoscrizionale,   e   dal   presente   regolamento   nonché   le   altre   eventualmente   attribuite   dai regolamenti comunali di settore.
   
|

Art. 21 Durata in carica del Presidente
--------------------------------------

Il  Presidente  dura  in  carica  fino  al  rinnovo  del  Consiglio  di  Circoscrizione,  salve  le  ipotesi  di decadenza, dimissioni o morte.

|

Art. 22 Decadenza e dimissioni del Presidente
------------------------------------------

1. Il  Presidente  decade  quando  si  verifichi  una  delle  cause  previste  quali  condizioni  ostative  alla carica di Consigliere di Circoscrizione.

2. Il  Consiglio  di  Circoscrizione  prende  atto  della  decadenza  e  procede  ad  una  nuova  elezione  in una apposita seduta convocata dal Vice Presidente.3.Il  Presidente  cessa,  altresì,  dalla  carica  per  dimissioni. Le  dimissioni  dalla  carica  di  Presidente sono depositate presso la segreteria del Consiglio di Circoscrizione o formalizzate nel corso di seduta dell'Organo Collegiale. Le stesse sono irrevocabili, definitive e non necessitano di presa d' atto.4.La comunicazione delle dimissioni dovrà essere data al Consiglio Comunale.

|

Art. 23 Rimozione e sospensione  del Presidente
--------------------------------------------------

Per la rimozione e la sospensione del Presidente si applicano le norme di cui all'art. 40 della legge 8 giugno 1990 n. 142, come recepita con la legge regionale 11 dicembre 1991 n. 48.

|

Art. 24 Il Vice Presidente
----------------------------

1. Il Vice Presidente coadiuva il Presidente nell'esercizio delle sue funzioni e lo sostituisce in caso di assenza o impedimento.

2. Il Vice Presidente viene eletto nella medesima seduta in cui è eletto il Presidente, con le stesse modalità previste per quest'ultimo.

3. La  deliberazione  relativa  all'elezione  del  Vice-Presidente-sottoscritta  dal  Presidente  della seduta, dal Consigliere anziano e dal Segretario –diviene esecutiva secondo le modalità indicate dall'art. 68 dello Statuto.

4. In caso di dimissioni o di cessazione dalla carica di Vice Presidente, il Consiglio procede ad una nuova elezione.

|

Art. 25 Consulta dei Presidenti
---------------------------------

E' istituita la Consulta dei Presidenti composta dai Presidenti delle circoscrizioni, dal Presidente del Consiglio Comunale, dal Sindaco. Il Sindaco convoca e presiede la Consulta dei Presidenti delle circoscrizioni almeno quattro volte l' anno. Su  richiesta  di  almeno  quattro  Presidenti,  il  Sindaco  è  tenuto  a  convocare  la  consulta  e  di  mettere all'ordine del giorno le richieste dei Presidenti.La  Consulta  dei  Presidenti  esamina  i  problemi  relativi  al  decentramento,  proponendo  al  Consiglio Comunale proposte di modifica o di attribuzioni di poteri delegati.
La Consulta dei Presidenti può promuovere accordi intercircoscrizionali o programmi di intervento per problemi di interesse comune.Delle  risultanze  della  conferenza  il  Sindaco  informa  il  Consiglio  Comunale  presentando,  entro quindici giorni, la relazione sullo stato del decentramento per l'anno di riferimento. La   Consulta   può   essere,   altresì,convocata   autonomamente   su   richiesta   di   4   Presidenti   di Circoscrizione. In questo caso la presidenza sarà assunta dal Presidente più anziano per età.

